
KUTOKWA NA HARUFU MBAYA MDOMONI (HALITOSIS) Tatizo hili la kutokwa na harufu mbaya  mdomoni huwapata watu wengi ,wakubwa kwa wadogo .
 Na wengi wao hawajifahamu kama wana tatizo na wengine hujifahamu kuwa wana tatizo.
 Kwa wanaojifahamu  huona vibaya kumweleza mtu mwingine kuwa kinywa chake kinatoa harufu.
 Na wenye tatizo hili pia wakifahamu hupata mfadhaiko sana wa mawazo, na kutopenda kuongea kwenye kusanyiko la watu kwa kuhofia kuwakera wanaomsikiliza.
 Tatizo hili linaweza kupatiwa ufumbuzi iwapo mwenye tatizo atafahamishwa na hivyo kutafuta tiba stahiki.
 KWA NINI HARUFU MBAYA HUTOKA KINYWANI ? Harufu mbaya kutoka kinywani hutokana na kutoa pumzi inayonuka vibaya ambayo huweza kunuswa na wanaokuwa karibu na mwenye tatizo hili.
 Harufu hii inaweza kutokea kwa muda mchache (on and of) au inaweza kudumu kwa muda mrefu, kutegemeana na chanzo chake.
 DALILI ZA KUWA NA  HARUFU MBAYA MDOMONI .
 Dalili za kuwa na harufu mbaya mdomoni  huwa zinahisiwa na wale wanaokuwa karibu na mwenye tatizo hili pale anapoongea .
 Mwenye tatizo hili mara nyingine anakuwa hafahamu kama anatatizo au  anakuwa ameshaizoea ile hali, hivyo hawezi kuhisi hiyo harufu.
 Harufu hii huwa kero kwa waliokuwa karibu ,wakati mwingine unaona kama watu wanagusa-gusa pua zao, wanasogeza nyuso zao mbali au kuonyesha kwa mbali (bila kuwa dhahiri sana) dalili ya kukunja uso kama wanakerwa na jambo fulani.
 Dalili za kugeuza nyuso zao na pua zao pinti wanapoongea na mtu mwenye harufu mbaya .
 Dalili za kuziba pua zao kwa kufunika na kiganja cha mkono pindi wanapoongea na mtu mwenye harufu mbaya mdomoni (kinywani) CHANZO CHA HARUFU MBAYA MDOMONI (KINYWANI) Harufu mbaya kinywani inaweza kusababishwa na vyanzo mbalimbali .
 Lakini tuangalie tu baadhi ya vyanzo .
 Kinywani au nje ya kinywa.
 Vyakula au vinywaji vinavyoacha harufu kinywani.
 TATIZO LA KINYWANI.
 Kinywa cha mwanadamu kuna  bakteria ambao hukaa kama makazi yao,(bacteria wazuri kwa ajili ya ulinzi) na sehemu kubwa wanakopatikana kwa wingi ni kwenye ulimi.
 Bakteria hawa huwa chanzo kikubwa cha harufu mbaya kutoka kinywani kwa watu walio wengi.
 Kwa kawaida kinywa huweza kutoa harufu ambayo siyo ya kukera, na inakubalika kuwa ni ya kawaida, mfano asubuhi kinywa hutoa harufu ambayo huondoka mara moja baada ya kupiga mswaki au hata kusukutua kwa maji tu.
 Harufu hii hutokana na kuwa unapokuwa umelala, na kinywa kimefungwa, mate hupungua sana kinywani, hivyo hufanya mazingira haya kuwa mazuri kwa bakteria kuzaliana na kuongezeka kwa kiwango kikubwa na pia kutoa muda kwa bakteria kumeng’enya mabaki ya chakula kinywani na kuleta harufu mbaya kinywani.
 Hali hii huwa tofauti wakati wa mchana, maana mate hutengenezwa kwa wingi katika hali ya kawaida na kusaidia kusafisha na kuondoa mabaki ya chakula, na kuzuia harufu kinywani.
 Harufu hii ikianza kuwa mbaya na ya kukera watu wengine karibu yako ndipo huangaliwa kama tatizo linalohitaji matibabu.
 Harufu inayodumu kuwa mbaya na ya kukera huweza kusababishwa na UGONJWA WA FIZI .
 Ugaga (dental calculus) na ugavu (dental plaque) uliotanda kwenye                                meno karibu na fizi, na fizi zilizoshambuliwa na kulika kutokana na ugonjwa wa fizi Ugonjwa wa fizi husababishwa na utando wa uchafu unaoitwa ugavu (dental plaque).
 Uchafu huu ukiongezeka kwa wingi, husababisha ufizi kushambuliwa, kupoteza ubora wake na kuwa laini, mishipa midogo ya damu kwenye fizi huwa na vidonda vidogo vidogo (ulceration) na kuvuja damu kwa urahisi, fizi zinaachia nafasi kati yake na jino, chakula kinakaa, na pia fizi husinyaa  na kuacha wazi sehemu ya jino inayopaswa kufunikwa na hivyo kuleta ukakasi wa meno.
 Ugavu ukikaa kwa muda mrefu bila kuondolewa hutengeneza ugaga (dental calculus).
 Ugavu (dental plaque) huwa na  bakteria, ambao humeng’enya mabaki ya chakula na kusababisha harufu mbaya kutoka kinywani.
 DALILI ZAKE .
 • Fizi kutoa damu kwa urahisi ukiguswa na kitu chochote hata mswaki,(wakati Wa kupiga mswaki damu hutoka kirahisi )wakati Wa kutafuna vitu kama mkate mkavu, mua, matunda kama peasi, mapera damu hutoka .
 Ikizidi sasa Usaha kutoka kwenye fizi kati ya meno, au uvimbe wenye usaha pembeni ya jino.
 Meno kulegea kutokana na mfupa unaoshikilia jino kumomonyoka kwa ndani.
 HARUFU MBAYA KUTOKA KINYWANI .
 UGONJWA WA KUOZA MENO .
 Meno yenye matundu au yaliyooza, mabaki ya chakula yanaweza                              kuhifadhiwa kwenye matundu hayo, kuoza, na kutoa harufu.
 Meno yakitoboka, huweka nafasi ambayo chakula huweza kukaa, na hakiondoki kwa urahisi wakati wa kupiga mswaki.
 Humo kwenye matundu yaliyoko kwenye meno chakula hicho hushambuliwa na bacteria na hivyo kukiozesha na kuchangia harufu mbaya mdomoni.
 DALILI ZAKE .
 Meno yaliyotoboka na yamejaa mabaki ya chakula.
 Maumivu ya meno yaliyotoboka.
 Maumivu wakati wa kutafuna, au kunywa kitu cha moto au cha baridi.
 Jino lililooza kubadilika rangi.
 Harufu mbaya kinywani.
 UGONJWA WA KUPUNGUA MATE KINYWANI  (xerostomia) Tatizo hili husababishwa na mambo mbali mbali, ikiwemo matumizi ya madawa ya aina mbali mbali mara kwa mara.
 Madawa mengi husababisha mate kupungua kinywani.
 Pia magonjwa yanayoshambulia tezi za mate hupunguza mzunguko wa mate kinywani.
 Mate yana vitu vinavyozuia bakteria wabaya  kuleta madhara kinywani.
 Hivyo mate yanapopungua kinywani, hutoa nafasi ya wazi kabisa kwa bakteria walioko kinywani kufanya kazi kwa uhuru zaidi bila kipingamizi ambapo humeng’enya mabaki ya vyakula na kutoa harufu mbaya kinywani.
 DALILI Shida ya kumeza chakula.
 Chakula kikavu kinakuwa kama kinakwangua koo la chakula wakati wa kumeza.
 Shida ya kuongea kwa muda mrefu kwa sababu ya kinywa kuwa kikavu.
 Hisia ya kuwaka moto kinywani.
 Kuwa na dalili ya meno mengi kutoboka kwa mara moja.
 Kuhisi ukavu kwenye ulimi .
 Harufu mbaya kinywani KUTOPIGA MSWAKI VIZURI.
 Ulimi kuweka mgando mweupe.
 Kutokupiga mswaki vizuri hupelekea ugavu (dental plaque) kubaki kinywani pamoja na mabaki ya chakula kuwa yamejishika katikati ya meno na hivyo kuoza na kutoa harufu mbaya.
 Mabaki ya ugavu (dental plaque) kwa muda mrefu kwenye meno hupelekea kusababisha ugonjwa wa fizi.
 Fizi kuganda rangi kama njano au kijivu  katikati ya jino na jino .
 DALILI Meno kuwa na mgando wa ugaga (dental calculus) wenye rangi ya njano au kijivu, hasa maeneo yanayozunguka ufizi.
 Kutoka damu kwa urahisi kwenye fizi hasa wakati wa kupiga mswaki ikiwa hali hii imekuwa ya muda mrefu .
 Ulimi kuweka mgando mweupe, Ulimi ukipitishwa kuzunguka kwenye meno, kunakuwa na hisia za kukosa wororo (sensation of roughness) Kutoa harufu mbaya mdomoni.
 KUTOKUSAFISHA MENO YA BANDIA VIZURI.
 Meno ya bandia ya kuvaa na kuvua (removable partial denture), yanaweza kuhifadhi mabaki ya chakula na ugavu (dental plaque) ambayo hupelekea kutoa harufu yasiposafishwa kama inavyoelekezwa.
 DALILI Meno haya huweza  kusababisha ugonjwa humo humo kinywani unaojulikana kama “denture stomatitis”, hali ambayo hufanya sehemu zinafunikwa na hayo meno kuvimba, kutoa damu kwa urahisi, na wakati mwingine kuuma na kutoa harufu.
 Pia meno ya bandia ya kugandisha (fixed prosthesis), yakiacha nafasi inaweza kuhifadhi mabaki ya chakula ambacho kikioza huchangia kutoa harufu mbaya mdomoni.
 Ufizi au paa la kinywa (palate) kuvimba na kuuma.
 TATIZO NJE YA KINYWA .
 Magonjwa yanayoathiri mfumo wa hewa.
 Magonjwa haya yanaweza kuwa kwenye mapafu, kwenye koo, au kwenye uwazi kwenye fuvu la taya unaoitwa “maxillary sinus”.
 Magonjwa haya yanaweza kusababisha kuongezeka kwa majimaji ambayo yakipata maambukizi hupelekea kutoa harufu mbaya kupitia kinywani.
 DALILI Kuvimba tezi za kinywani Kuvimba kooni kunaambatana na maumivu ya kumeza kitu chochote (sore throat) Homa kali Pua kuziba Kutoa makamasi yenye rangi ya kijani au njano Kikohozi kinachoambatana na makohozi MAGONJWA MENGINE Ugonjwa wa kisukari, magojwa yanayoathiri maini,magonjwa ya figo kushindwa kufanya kazi, magojwa yanayoathiri mfumo wa chakula (reflux diseases) DALILI Dalili za ugonjwa wa kisukari: pamoja na hayo mtu huyu hutoa harufu kama ya matunda kutoka mdomoni mwake.
 Dalili za magonjwa ya figo kushindwa kufanya kazi: pamoja na hayo mtu huyu hutoa harufu kama ya mkojo kutoka mdomoni mwake Dalili za magonjwa ya ini, kinywa hutoa harufu inayofanana na harufu ya mtu aliyekunywa pombe anapoamka wakati wa asubuhi DALILI ZA MAGONJWA YA MFUMO WA CHAKULA .
 Ulaji/utumiaji vitu vinavyotoa harufu kinywani Mfano kula vitunguu (vya kawaida na vitunguu saumu), kutumia kahawa, kuvuta sigara, matumizi ya ugoro, matumizi ya pombe na mvinyo.
 DALILI Harufu inayofanania na kitu kilichotumika/kinachotumika mara kwa mara mfano vitunguu, kahawa, sigara, ugoro, pombe au mvinyo n.
k.
 MATIBABU YA HARUFU MBAYA KINYWANI (MDOMONI) Unashauriwa kumwona daktari wa afya ya kinywa kama una tatizo hili au daktari anaweza kugundua jambo hili unapoenda kwa matibabu ya tatizo lingine.
 Daktari atashirikiana na wewe ili kuweza kujua chanzo cha tatizo kwa ajili ya kulitibu.
 Kama inavyoonekana hapo juu, ili kutatua tatizo hili inabidi kutibu chanzo cha tatizo.
 JINSI YA KUZUIA HARUFU MBAYA MDOMONI (KINYWANI) Harufu mbaya kutokana na matatizo ya kinywani yanaweza kuzuiliwa kwa urahisi kwa kupiga mswaki kwa usahihi na kusafisha ulimi pia.
 Meno yaliyo na matundu kuzibwa.
 Kusafisha meno ya bandia kila baada ya kula, na kuyahifadhi ndani ya maji (kwenye glass au chombo chochote utakachokiandaa) usiku unapoenda kulala katika chombo safi.
 Kutumia brashi maalumu kutoa chakula kinachojikusanya juu ya jino/meno yaliyogandishwa (kama yameacha nafasi inayohifadhi chakula).
 Kufanya uchunguzi wa kinywa na kusafisha meno angalau mara mbili kwa mwaka.
 Kunywa maji ya kutosha kila siku ili kuupa mwili wako uwezo wa kutengeneza mate ya kutosha.
 Kutumia viungo mbalimbali kumung'unya(kutafuna) baada ya kupiga mswaki kama karafuu  inasaidia kuhamasisha mate kutengenezwa mdomoni. Na pia inaondoa harufu mbaya na kutibu vimbe kwenye fizi . Kutumia dawa ya kusukutua utakayoshauriwa na daktari wa afya ya kinywa (epuka matumizi holela ya dawa za kusukutua maana zinapatikana kwa urahisi maduka ya dawa, ni vyema ukatumia dawa hii baada ya kumwona daktari wa afya ya kinywa kama ataona unahitaji atakushauri). Kama chanzo cha tatizo la harufu mbaya ni nje ya kinywa mfano kutokana magonjwa mengine, basi matibabu sahihi ya magonjwa husika yatasaidia kuzuia tatizo hili. Afya ya mama Afya ya Mtoto Afya ya familia 0757295056. Madame JEHSHA
