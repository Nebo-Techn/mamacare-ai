
KUHUSU WATOTO WACHANGA KUPANDA NDEGE NA URAIA WA KUZALIWA ANGANI Ingawa watoto wanaweza kuruka mara tu baada ya kuzaliwa,
 wazazi wanapaswa kuzingatia taratibu za kiafya na usalama. Kuwa na mtoto mchanga sio lazima kuzuie mipango yako ya kusafiri. Lakini ikiwa unataka kutumia Usafiri wa Anga kuna mambo kadhaa ya kuzingatia kabla ya kuleta mtoto kwenye ndege. Madaktari wengi wa watoto wanaamini kuwa mtoto wa wiki 4-6 anaweza kupaa ndani ya ndege lakini inamaanisha watoto wenye afya ambao wanapata idhini kutoka kwa daktari. Watoto wachanga kama njiti,
 pamoja na wale walio na shida za kupumua au zingine za kiafya hawashauriwi kutumia Usafiri wa anga. Pia ni muhimu kuangalia sera za shirika husika la ndege juu ya kusafiri na watoto wachanga. Yapo mashirika au makampuni ya yanayotoa Huduma ya Usafiri wa Anga ambayo mahitaji ya chini ni umri wa siku 2 hadi wiki 2. Katika sera za makampuni mengine watoto wachanga hawatapewa ruhusa kusafiri bila barua ya daktari ingawa unaweza pia kuhitaji
  uthibitisho wa umri wa mtoto wako. Ikiwa huna cheti chake cha kuzaliwa unaweza kutumia chanjo au fomu za hospitali. Kwa Usafiri wa kimataifa huwezi kusafiri hadi mtoto wako apate pasipoti rasmi. Pia Mashirika mengi ya ndege hutoa punguzo la hadi asilimia 50 kwa watoto walio chini ya umri wa miaka 2. Na kuhusu mtoto kuzaliwa ndani ya ndege (angani) kuna sheria tofauti kulingana na nchi. Zipo nchi zinazo zingatia sheria za haki ya damu na 
  nyingine kuzingatia sheria za haki ya udongo. Kama mtoto mchanga anazaliwa angani katika ndege ndani ya mipaka ya anga ya nchi inayozingatia sheria za haki ya Ardhi/Udongo kama Marekani basi mtoto atakuwa raia wa nchi hiyo. Kama mtoto anazaliwa ndani ya mpaka wa nchi inayozingatia sheria ya haki za damu basi mtoto atakuwa raia wa nchi anayotoka mama yake. Lingine muhimu sio kila shirika mtoto akizaliwa ndani ya ndege yao atapanda ndege 
  husika maisha yake Na nyingeza ya Admin wetu.
